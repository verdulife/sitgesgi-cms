---
title: Xavier Guerrero
number: 16
description: >-
  Sitges 1991. Treballo com a assessor fiscal i comptable. Soc graduat en
  Administració i Direcció d'Empreses (ADE) per la Universitat de Barcelona.


  Sempre he estat arrelat a les tradicions i cultures sitgetanes. Participo activament en el Carnaval i soc membre actiu de la Colla Vella de Diables de Sitges. Soc un apassionat de l'esport i més concretament de la natació, competint com a Màster al Club Natació Sitges, entitat amb més de 100 anys d'història.


  Em presento a la llista de Sitges GI per què em preocupa el meu poble. Crec que des d'un partit independent i municipal, el qual només treballa pel municipi, és com es poden canviar i millorar les coses. Tot i la meva joventut, puc aportar idees noves i regeneradores que donin a la vila un aire renovat i que ajudin a situar de nou a Sitges com un punt de referència en el turisme de qualitat.


  Per aconseguir els objectius marcats en el programa, s'ha de treballar en equip amb el conjunt de sitgetans i sitgetanes des de l'Ajuntament, sent aquesta la nostra prioritat com a grup municipal. Entre altres coses que s'han de treballar per millorar el benestar del municipi, destacaria la necessitat de cuidar i fomentar les nostres festes més estimades, com són el Carnaval i la Festa Major, creant un lloc permanent on estigui exposada i explicada la història d'aquestes, juntament amb algunes disfresses i vestits, perquè la persona que vingui pugui conèixer de primera mà les nostres tradicions. Seguint en la línia de benestar, la nova ubicació i creació d'un nou CAP que ens permeti atendre diàriament i en condicions al gran volum de població, i evitar desplaçament i col·lapse de l'Hospital Sant Camils.


  Hi ha molts punts a millorar, però treballant conjuntament serem capaços de realitzar grans coses per Sitges i aconseguir d'aquesta manera l'objectiu principal: fer de Sitges un punt de referència i un lloc millor per a tots.
image: /uploads/xavi-guerrero.jpg
---
