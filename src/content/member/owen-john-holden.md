---
title: Owen John Holden
number: 5
description: >-
  Vaig arribar a Sitges amb 2 mesos de vida, després de néixer al Regne Unit el
  1975. He estudiat a l'Escola Esteve Barrachina i a l'IES Joan Ramon Benaprès,
  on vaig cursar estudis d'administratiu acabant amb matrícula d'honor.


  He treballat a Sitges al món de l'hostaleria, però la meva passió pel cinema i els audiovisuals han estat el centre de la meva carrera professional. L'any 1999 vaig ser un dels membres fundadors de Maricel Televisió, on vaig estar fins al 2013. Actualment, soc un dels programadors i gestors de 4 sales de cinema, entre elles el Cinema Prado i el Cinema Retiro de Sitges, en una aventura que vaig començar al Cineclub Sitges ara fa 10 anys.


  Tinc una forta vinculació amb el Sitges Festival Internacional de Cinema Fantàstic de Catalunya, on vaig començar com a voluntari l'any 1994, una tasca que vaig realitzar durant 18 anys fins a arribar a ser el coordinador de l'equip de voluntaris, tasca que encara desenvolupo en l'actualitat. Aquesta experiència també m'ha apropat professionalment a altres festivals com el Festival de Música Jardins de Pedralbes. També soc un dels creadors del Festival de Cinema LGTBIQ+ Endimaris Sitges juntament amb Colors Sitges Link, del qual també formo part com a soci.


  Gran amant de la cultura i les festes i tradicions del municipi,  vaig formar part de la Comissió de Festa Major des de l'any 2016 fins al 2019 i participo en el carnaval de Sitges amb la colla Xis-Pun.
image: /uploads/owen.jpg
---
