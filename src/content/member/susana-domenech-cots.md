---
title: Susana Domenech Cots
number: 6
description: >-
  Vinculada al poble de Sitges des de moltes generacions passades, em sento molt
  feliç de poder viure aquí juntament amb la meva família. Soc mare de quatre
  fills d'edats diverses i això em fa estar al dia de totes les novetats i
  tendències que els influeixen.


  Vaig estudiar gestió i administració d'empreses i vaig treballar en un despatx d'arquitectura i interiorisme portant el departament de finances a Barcelona. Passats els anys vaig estudiar Magisteri i fa poc, un màster sobre la intel·ligència emocional, el coach i mindfulness que m'ha encantat!


  La feina de mestra és vocacional i molt intensa, requereix de grans dosis d'energia positiva, empatia i generositat. M'agrada fer una metàfora molt actual: els mestres som com els controladors modulars dels DJ envers la música, però nosaltres modulem emocions, sentiments, pensaments i procurem ajudar i acompanyar en el procés maduratiu del nostre alumnat per tal d'aconseguir reforçar l'autoestima i la confiança, ja que són la base per afrontar el camí de la vida amb la millor actitud.


  Defensora de cuidar a totes les persones i procurar el seu benestar, tinc una especial predilecció per tots els vessants culturals, artístics i històrics d'aquest municipi, que ha d'impulsar un ampli ventall de propostes de qualitat que facin de Sitges un poble de referència.


  Per un Sitges segur, respectuós, sostenible, integrador i amb oportunitats de millora.


  Per un Sitges feliç i orgullós!


  Som Sitges!
image: /uploads/susana.jpg
---
