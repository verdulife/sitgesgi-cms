---
title: Sílvia Peñas
number: 4
description: >-
  Sóc  llicenciada en Dret per la Universitat Pompeu Fabra i amb un Màster en
  especialització en Dret Penal i Ciències Penals per la Universitat de
  Barcelona i la Universitat Pompeu Fabra. Exerceixo d’advocada des de l’any
  2005 al despatx GAVILAN & ROMERO, especialitzada en temes penals, matrimonials
  així com reclamacions per accident de tràfic.


  Resideixo a Sitges des que vaig néixer i estic vinculada a les activitats culturals i socials del poble, participant activament. Sóc membre de la Junta Directiva i Presidenta de la Comissió del Carnaval de la Societat Recreativa El Retiro.  


  Em vaig decidir unir al Sitges GI per intentar millorar el poble, ja que crec que la situació de la nostra estimada Vila és bastant preocupant.


  A ningú se li escapa que hi ha coses del poble que no agraden als vilatans, ja que l’evolució que, en els últims anys, ha tingut la Vila no és la que hauria d’haver estat; però per més que critiquem, si no es fa res, la situació no canvia i, és per això que vaig decidir unir-me a Sitges GI quan m’ho van proposar, per fer el possible i per intentar millorar el meu poble.


  Sitges GI és un partit local, que només treballa des de Sitges i per Sitges, i crec que és, sense dubte, l’única manera de poder canviar les coses: amb gent de Sitges, que s’estimi el poble i que treballi per ell.


  Des de Sitges GI volem un Sitges millor, un Sitges global i cosmopolita, un Sitges net i segur, un Sitges que satisfaci  les necessitats dels vilatans, un Sitges que respecti  les nostres tradicions, un Sitges on tothom hi sigui benvingut i, sobretot, un Sitges que no permeti que les sitgetanes i els sitgetans es vegin obligats a marxar a viure fora del poble.


  La situació es pot canviar. Només ens ho hem de proposar.
image: /uploads/silvia.jpg
---
