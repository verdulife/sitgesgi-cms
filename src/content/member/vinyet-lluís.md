---
title: Vinyet Lluís
number: 26
description: >-
  Nascuda el setembre de 1950. Entrenadora superior de natació per la FEN,
  actualment jubilada. 


  Vinculada al món de la política des de les primeres eleccions municipals, l'any 1979, fins a l'actualitat. Durant aquests anys he tingut l'oportunitat de formar part de l'equip de govern en diferents legislatures, assumint responsabilitats en diferents regidories com: governació, medi ambient i platges, ensenyament i esports. En els darrers 4 anys he estat formant part com a regidora de la oposició.


  Em presento a la llista de Sitges GI, grup al qual he representat les darreres candidatures, perquè crec en el seu projecte com a grup independent que tan sols treballa pel municipi, i pot canviar-lo i millorar-lo.


  Estic totalment d'acord amb les idees i el treball que estem fent des de Sitges GI i crec que, amb el nostre treball i les nostres idees, podem fer coses molt positives per Sitges i els sitgetans i sitgetanes.


  Em considero una persona propera i així és com som a Sitges GI: propers. Ens interessem per les persones i, per això, volem millorar el nostre poble, escoltant a la seva gent.
image: /uploads/vinyet.jpg
---
