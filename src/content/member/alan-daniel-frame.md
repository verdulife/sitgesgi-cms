---
title: Alan Daniel Frame
number: 30
description: >-
  Vaig néixer a Glasgow l'any 1952 i visc a Sitges des de l'any 1978. Després de
  viatjar i residir a molts països, vaig fixar la meva residència en aquesta
  preciosa vila, on em vaig casar amb una sitgetana i vaig tenir un fill.


  Actualment, estic jubilat, però soc enginyer i empresari. Tot i els innombrables canvis que ha patit Sitges en les últimes dècades -alguns per bé i molts altres per mal- no recordo un Sitges tan deixat, brut i insegur. Un mantra que malauradament em repeteixen familiars i amics de Regne Unit que ens visiten assíduament.


  Per això vaig decidir formar part de Sitges GI, amb el que comparteixo la idea que hem de treballar tots units per millorar el municipi, siguis d'on siguis i pensis el que pensis.
image: /uploads/allan.jpg
---
