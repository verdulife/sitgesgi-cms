---
title: Marc Benazet
number: 7
description: >-
  Vaig néixer a Sitges el 1992 i la vila ha estat sempre un dels pilars en la
  meva vida tant en l'àmbit de cultura com de tradicions. Participo de forma
  activa en diferents entitats del poble com la Colla Vella de Diables de Sitges
  i la Penya Barcelonista, totes dues amb força trajectòria a Sitges.


  Actualment, treballo com a Enginyer Mecànic en Recerca i Desenvolupament per a diferents empreses del sector industrial i tecnològic. Pel que fa a formació, soc graduat en Enginyeria de Disseny Industrial per la UPF, tinc un Màster en Enginyeria de Desenvolupament de Producte per la UPC i un Postgrau de Lideratge en la Innovació impartit a distància pel MIT.


  Em presento dins la llista de Sitges GI perquè tinc el convenciment que des d'on més es pot actuar per millorar el poble és a través d'un partit de caràcter municipalista, on el focus de l'esforç de millora sigui el poble i la seva gent.


  Tot i la meva joventut considero que puc fer bones aportacions per tal de generar millores pel poble que donin a Sitges un aire renovat i el tornin a posar al cim del turisme de qualitat i la innovació.


  Per tal d'assolir els diferents punts presentats al programa crec, sense cap mena de dubte, que s'ha de treballar amb i pels sitgetans i sitgetanes, tenint en compte les diferents inquietuds dels mateixos per tal de posar-hi solució.


  Hi ha molts àmbits on s'han de focalitzar els esforços per tal de millorar la situació actual, però en destacaria alguns com la necessitat de millorar la neteja de la vila, la seguretat ciutadana a la via pública, l'estalvi energètic i de recursos hídrics, i la difusió i foment de les diferents festes i tradicions que tenim a la vila.


  Amb esforç i treball conjunt, prioritzant a les vilatanes i vilatans, és la millor manera per aconseguir el Sitges que volem.
image: /uploads/istockphoto-1337144146-170667a.jpg
---
