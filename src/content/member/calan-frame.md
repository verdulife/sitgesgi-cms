---
title: Calan Frame
number: 20
description: >-
  (Sitges 1990). Advocat i Consultor de Seguretat.


  El meu nom és Calan Frame Suárez tinc 28 anys i he desenvolupat tota la meva vida personal a Sitges concretament a la zona de la platja Sant Sebastià.


  De pare escocès que resideix des del 1978 a Sitges i mare sitgetana nascuda a l'extinta colònia de Vallcarca.


  Soc Graduat en Administració i Direcció d'Empreses, Graduat en Dret i Màster d'Advocacia especialitzat en Dret Financer i Tributari.


  Pel que fa a la meva activitat professional exerceixo l'Advocacia de manera liberal així com tasques de consultoria relacionades amb l'àmbit de la Seguretat Corporativa.


  He estat durant molts anys secretari de la Comissió de Festes de Cases Noves, he format part de la Comissió de Corpus i de la Comissió de Carnaval.


  He decidit unir-me a la llista de Sitges GI després d'assistir estupefacte a la degradació del meu estimat poble que ha deixat de ser un referent mundial per convertir-se en un poble brut, insegur i que cada vegada resulta més inaccessible per a la gent que hi viu.


  Igual que molts altres no concebo viure en un altre lloc que no sigui Sitges, però és evident que no podem seguir així per molt més temps, ja que la situació per la qual travessa el nostre municipi s'està tornant del tot insostenible.


  Un dels eixos principals que defensem des de Sitges GI és la millora de la imatge del nostre poble mitjançant un pla integral basat en l'increment de la seguretat, millora de la neteja a la via pública i un turisme de qualitat i sostenible sense oblidar l'accés a l'habitatge que els darrers anys ha experimentat un creixement desaforat que ha obligat a un trist exili de molts dels nostres veïns que no han estat capaços de poder continuar residint aquí.


  En molts àmbits de la nostra societat la proximitat és un valor a l'alça i a Sitges GI som conscients d'aquesta gran fortalesa, ens neguem a acceptar que les grans decisions que ens afecten i ens afectaran en un futur siguin preses des de la llunyania dels despatxos de grans partits que utilitzen el nostre benestar en clau de tactisme electoral.


  Si t'has sentit identificat en alguna de les meves inquietuds et demano que ens donis la teva confiança en forma de vot el proper maig.
image: /uploads/callan.jpg
---
