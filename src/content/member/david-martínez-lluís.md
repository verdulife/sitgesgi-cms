---
title: David Martínez Lluís
number: 1
description: >-
  Vaig néixer a Sitges el 5 d'agost de 1973 i sempre he viscut aquí. Soc
  Diplomat en Turisme per la Universitat de Girona i, en els darrers quatre
  anys, regidor d'Educació, i de Tradicions i Festes de l'Ajuntament de Sitges.


  Estic vinculat a la política des de l'any 1991, encara que fins al 2019 no vaig tenir la possibilitat de fer el pas endavant i encapçalar la llista de Sitges GI. Sempre vaig estar treballant "des del darrere".


  Ara, em presento de nou, com a candidat a l'alcaldia per Sitges GI, perquè he demostrat aquests 4 anys, que soc capaç de treballar al servei de Sitges des de la Governança, aportant l'experiència adquirida i amb un únic objectiu fer que la vida de les sitgetanes i sitgetans sigui millor. Per això, penso que la millor manera d'assolir-ho és, com sempre he tingut clar, escoltant a les persones, amb criteri i sentit comú. La filosofia de Sitges GI, és la que em representa. És un partit transversal, obert a totes les sensibilitats, i que té Sitges com a causa comuna i prioritària.


  Sitges necessita un projecte de futur a 15 - 20 anys vista, consensuat amb la societat civil, entitats, associacions i partits polítics, que defineixi quin és el model econòmic, social, turístic, cultural i esportiu cap a on ha d’evolucionar la vila. Crec que nosaltres, Sitges GI podem aconseguir que sigui una realitat.


  La meva vida abans de la política sempre ha estat vinculada a l’esport: des de jugador de futbol base (Blanca Subur) i amateur (en diversos equips, entre ells el Sitges i Suburense), fins a professor de natació. He treballat, també, com a socorrista i com a responsable d’administració i comptabilitat al Club Natació Sitges i a la Piscina Municipal.


  He estat 8 anys cap de Colla de Carnaval, he estat timbaler del Drac i, des de 2003 fins al 2019, he format part de la Colla Vella de Diables de Sitges.
image: /uploads/optimized-01.jpg
---
