---
title: David Martínez reelegit com a Cap de Llista per a les properes eleccions
  Municipals
description: David Martínez Lluís tornarà a encapçalar la llista electoral de
  Sitges GI per a les pròximes eleccions municipals que tindran lloc aquest maig
  del 2023.
pubDate: 2023-04-14T11:57:38.092Z
image: https://sitgesgi.cat/wp-content/uploads/2022/04/david-martinez-370x370.jpg
---
[![David Martínez reelegit com a Cap de Llista ](https://sitgesgi.cat/wp-content/uploads/2022/04/IMG_20220425_204004-scaled.jpg)](https://sitgesgi.cat/wp-content/uploads/2022/04/IMG_20220425_204004-scaled.jpg)

David Martínez Lluís tornarà a encapçalar la llista electoral de Sitges GI per a les pròximes eleccions municipals que tindran lloc aquest maig del 2023. El candidat ha estat escollit per unanimitat a la darrera Assemblea General del grup municipal que va tenir lloc el passat dilluns, 25 d’abril.

Segons David Martínez “Sitges GI és l’alternativa política real i ferma. El nostre és un projecte engrescador, que pretén il·lusionar a tots i cadascun dels sitgetans i sitgetanes.”

També ha remarcat que Sitges GI té molts punts que el diferencien d’altres partits, i que al ser un partit transversal, obert a totes les sensibilitats i amb Sitges com a nexe i causa comuna fa que sigui la millor opció de futur.

Martínez també ha manifestat que continuarà escoltant la veu de les ciutadanes i ciutadans. Una línia que sempre ha seguit Sitges GI i no ha deixat de reunir-se amb diferents col·lectius del Sitges per prendre nota de les seves inquietuds i mancances i fer tot el possible per resoldre-les. “Tot i que encara hi ha molt a fer, estem satisfets de la feina feta fins ara i contents d’haver pogut posar fi a algunes de les demandes històriques que hi havia pendents al municipi i esperem poder resoldre moltes més.”