---
title: La nova escola agnès obrirà portes el curs vinent
description: Arriben bones notícies, ja que el pròxim 15 d’abril es donaran per
  acabades les obres de la nova Escola Agnès de Sitges. Per tant, un cop
  acabades es començaran els tràmits perquè entri en funcionament pel curs
  escolar 2021-2022.
pubDate: 2023-04-14T15:56:48.646Z
image: /uploads/WhatsApp-Image-2021-03-20-at-14.31.04-370x370.jpg
---
[![L' Escola Agnès obrirà al setembre](/uploads/WhatsApp-Image-2021-03-20-at-14.31.04-1024x1024.jpg)](/uploads/WhatsApp-Image-2021-03-20-at-14.31.04.jpg)

Arriben bones notícies, ja que el pròxim 15 d’abril es donaran per acabades les obres de la nova Escola Agnès de Sitges. Per tant, un cop acabades, es començaran els tràmits perquè entri en funcionament pel curs escolar 2021-2022.

Tot i que la Generalitat de Catalunya tenia intenció d’acabar el curs actual a les noves instal·lacions, però al final no ha pogut ser així. Tant l’[Ajuntament de Sitges](http://www.sitges.cat/) com la comunitat educativa han vist positiu esperar al setembre, ja que no consideraven convenient fer-ho a mig curs i era millor fer el trasllat per iniciar el curs el setembre de 2021.

Segons el regidor d’educació David Martínez, el fet de traslladar l’escola a mig curs, suposaria un problema enorme per a les famílies. A més no hi ha garantia de poder activar els subministraments i els preparatius necessaris a temps. Hi ha moltes coses a tenir en compte, el pla de seguretat, els subministraments de l’edifici i cal estudiar de quina manera afecta la mobilitat de la zona de Quint Mar. Per tant, és millor fer les coses bé i obrir el nou centre per l’inici del curs 2021-2022 al mes de setembre.

Pel que fa als terrenys on està ubicada actualment l’Escola, l’Ajuntament ha fet els tràmits perquè la Generalitat cedeixi els mòduls al municipi i un cop fet això s’estudiarà quin ús se li donaran.